---
layout: page-with-side-nav
title: Koppelvlak StUF-Jeugdzorg
---
# Koppelvlak StUF-Jeugdzorg

**Actuele versie:** 1.0.7  
**Beheerder:**  VNG Realisatie<br/>
**Status:** In gebruik

## Status en doorontwikkeling
Verschillende ontwikkelingen maken het vernieuwen van standaarden noodzakelijk om invulling te (blijven) geven aan de behoefte en wensen van gemeenten. De doorontwikkeling van de StUF standaard, de StUF sectormodellen en de StUF koppelvlakken is daarom stopgezet. Alleen wetswijzigingen, wijzigingen in de Logische Ontwerpen van Basisregistraties en gevonden fouten kunnen aanleiding zijn voor het publiceren van een nieuwe versie van deze standaarden. Zo wordt er voor gezorgd dat gemeenten hun werk kunnen blijven doen. Een toelichting op het vernieuwen van de standaarden is te vinden bij [API-standaarden](https://vng-realisatie.github.io/Standaarden/API-standaarden).

Of de doorontwikkeling van StUF-Jeugdzorg nog doorgaat is nog onderwerp van discussie. Justid (Justitiële Informatiedienst) heeft nl. in overweging deze standaard zelf door te ontwikkelen.

## Inleiding
In het Jeugdzorg-domein werken diverse partijen samen. Met de
decentralisatie van de Jeugdzorg per 1-1-2015 werd de gemeente één van
deze partijen. In een uitvoeringsbesluit van de Jeugdzorgwetgeving is
gesteld dat de informatie-uitwisseling tussen deze partijen, ter
ondersteuning van de samenwerking, digitaal dient plaats te vinden. Het
StUF-koppelvlak Jeugdzorg specificeert de standaard op basis waarvan
gemeenten (en Veilig Thuis-organisaties) digitaal communiceren met
andere Jeugdzorgpartijen (zoals de Raad voor de Kinderbescherming, de
Rechtbank en de Politie) via de voorziening CORV. Het
koppelvlak wordt in opdracht van VenJ ontwikkeld en beheerd door
VNG-Realisatie.  

Het StUF-koppelvlak Jeugdzorg is een deels op
[StUF-ZKN](https://vng-realisatie.github.io/StUF-ZKN/) gebaseerde
berichtenstandaard. De standaard ondersteunt het indienen van het
verzoek tot onderzoek (VTO) door een gemeente, het melden van de
voortgang van de behandeling van deze en ambtshalve onderzoeken (door de
RvdK), het doen van zorgmeldingen door de Politie en Stichting Halt aan
de Veilig Thuis organisaties, de terugkoppeling naar deze organisaties
van de behandeling van de zorgmelding door de Veilig Thuis organisaties
en de ontvangst van notificaties over jeugdreclassering en vrijwillige
TenB. Het betreft de volgende berichten:

- Verzoek tot Onderzoek: door de RvdK over jeugdbescherming.
- Notificatie JB: van de RvdK over de voortgang en uitkomst van een
  onderzoek jeugdbescherming.
- VT Melding: door Politie en Stichting Halt (voorheen een Zorgmelding).
- VT Terugkoppeling: naar Politie of Stichting Halt (voorheen een
  Terugkoppeling zorgmelding).
- Notificatie jeugdreclassering: opgelegd of vrijwillige TenB, van
  AICE/CJIB resp. RvdK.

## Actuele versie

Er is momenteel één versie van het koppelvlak 'in gebruik': 1.0. Dit is
de meest recente versie van het koppelvlak. De laatste aanpassing op de
versie (1.0.7) betreft het aanpassen van de specificatie op het
beschikbaar komen van een herrouteringsvoorziening, een voorziening
waarmee bij een foutieve Veilig Thuis organisatie afgeleverde berichten
alsnog bij de juiste organisatie afgeleverd kunnen worden. Ook zijn
hierin verwijzingen naar de ‘zorgmelding’ en ‘zorgmelding
terugkoppeling’ berichten komen te vervallen. Tenslotte zijn in de
schema's enkele correcties m.b.t. de 'VT Melding' en 'VT Terugkoppeling'
berichten aangebracht.

De documentatie van de 1.0-versie treft u onder de tab 'Documentatie'
aan.

## Doorontwikkeling

Er vindt op dit moment geen doorontwikkeling plaats.

## Ideeën en vragen

Voor ideeen, wensen, vragen en fouten met betrekking tot het koppelvlak
kunt u terecht op het [Discussieplatform
StUF-standaarden](https://github.com/VNG-Realisatie/StUF-Standaarden/labels/Koppelvlak%20-%20Jeugdzorg).
Daarop werken we gezamenlijk aan oplossingen.
